# Capstone_Epicode_Davide_Buccino
Roma 2014-2024: mercato immobiliare e strutture ricettive tra crisi e inflazione + focus Airbnb 2025
Analisi del Mercato Immobiliare di Roma

OMI

Per quanto riguarda l'OMI (Osservatorio Mercato Immobiliare dell'Agenzia delle Entrate), ho estratto al seguente link: https://www1.agenziaentrate.gov.it/servizi/Consultazione/ricerca.htm?level=0 dati relativi al valore di mercato per vendita e locazione di oltre 30 zone di Roma tra le più centrali e di valore (ovviamente il file è ampliabile anche in un secondo momento, aggiungendo le zone ad oggi escluse dall'analisi), affinché anche i grafici del report possano aggiornarsi così da fornire informazioni anche su più zone ad oggi non presenti). I dati contenuti in questo file sono, ad esempio, la tipologia di abitazione: se Abitazione Civile, Abitazione di Tipo Economico, Abitazione Signorile e Ville e Villini; il valore appunto per locazione e vendita sia minimo che massimo di € al mq; la Zona, il Municipio, la Via di Competenza, l'anno (se 2014 o 2024) e il semestre. Dal quale ne sono uscite 6 analisi:
1.	Piccoli multipli di Media Vendita e Media Locazione per Data, Semestre, Zona e Tipologia Abitativa - Filtrabile o a Scorrimento:
un'analisi tramite un grafico a linee in piccoli multipli che vede sull'asse x gli anni (il 2014 primo e secondo semestre e 2024 primo e secondo semestre) con il valore medio sia per locazione che per vendita sia alla data del 2014 che a quella del 2024, così da avere subito un impatto tra quale zona sia cresciuta in termini di valore per entrambe le tipologie di mercato (vendita e locazione) o chi abbia perso, in termini medi. Poi la pagina è composta anche da filtri e schede, in quanto filtrando per municipio, anno e zona, il grafico andrà a fornire informazioni più mirate sempre in termini medi e le schede a contorno della pagina forniranno invece dati più puntuali sia per minimo e massimo di locazione che di vendita (in valore corrispondente e non medio in questi casi schede);
2.	Media del Valore di Vendita per Anno e Tipologia, filtrabile per zona e municipio più Mappa di calore dinamica per anno - CRESCITA VS PERDITA di valore dal 2014 al 2024:
Qui abbiamo sempre un grafico a linee ma in questo caso è un unico grafico (non piccoli multipli) sempre con anno 2014 e 2024 (quindi linee che vanno dal punto 2014 al punto 2024, 4 linee, una per ciascuna tipologia abitativa con prezzo medio), a contorno dei filtri a riquadro: per Municipio; e per zona, filtrando per municipio, saranno disponibili poi nel filtro zona solo le zone per quel determinato municipio e le linee nel grafico si andranno a ridurre qualora quella specifica zona abbia solo 2, 3 o 4 tipologie abitative. Nel grafico a linee ho inserito anche un interessante tooltip creato con Visual Python relativo a un grafico heatmap (l'heatmap, una volta filtrato per zona ci fornirà dati completi e non in media come invece fanno le linee del grafico, il quale ci andrà a fornire informazioni più mirate in termini di minimo e massimo di vendita e locazione qualora con il puntatore si passasse sul lato della linea 2014, allora il tooltip heatmap darà info al 2014 e qualora con il mouse si passasse sulla parte di linea del 2024 il tooltip heatmap ci fornirà info mirate sul 2024;
3.	Crescita/Perdita del Valore di Vendita e di Locazione in Percentuale per Zona:
In questa pagina abbiamo due grafici a barre, uno per il valore di vendita e l'altro per valore di locazione, entrambi in termini percentuali, quindi quanto hanno guadagnato o perso valore tra il 2014 e il 2024, ogni barra per ciascuna zona. Le barre che vanno verso l'alto, quindi sopra lo zero avranno guadagnato valore nel 2024 rispetto al 2014 e le barre che andranno sotto lo zero sono quelle che hanno perso di valore. Notiamo come non necessariamente le zone che hanno guadagnato valore in termini di valore di vendita ne abbiano guadagnato anche in termini di valore di locazione. Ovviamente è presente anche qui un filtro per zona dove è possibile approfondire selezionando anche solo alcune zone rispetto al totale (premendo il tasto ctrl in fase di selezione della Zona nel filtro);
4.	Mappa della Variazione Media del valore di Vendita e Locazione tra il 2014 e il 2024 per Municipio - filtrabile per tipologia abitativa:
Qui abbiamo una mappa con i confini dei Municipi già prestabiliti (grazie all'utilizzo di un file TopoJSON preso dal sito OpenData Roma), la mappa mostra la variazione (grazie a sfumature di colore) nel prezzo di vendita e di locazione tra il 2014 e il 2024 (filtrabile per vendita e locazione appunto), è inoltre presente una matrice che dà la possibilità di filtrare per locazione/vendita, anno e tipologia abitativa, mostrando i singoli valori di €/mq per ogni zona;
5.	Indice di Pressione Abitativa per Zona e Municipio più un suggerimento descrittivo a comparsa per ogni colonna:
Questa analisi è molto interessante e ci fornisce una visione in termini di pressione abitativa, la quale rappresenta il rapporto tra il valore di locazione e il valore di vendita. Dove, zone che hanno un alto valore di vendita ad esempio oltre i 7.000 € al mq, hanno un valore di locazione ad esempio di 20 € al mq, al contrario zone con un valore di vendita nettamente inferiore come ad esempio 3.500 € al mq (la metà del primo valore d'esempio di zona citata) hanno un valore di locazione al mq di 14 €. Questo ci racconta quanto alcune zone rispetto ad altre siano più costose per il locatario rispetto al valore al mq della zona in cui è in affitto;
6.	Breve parentesi circa l'influenza dell'Inflazione in Italia tra il 2014 e il 2024, con focus su Inflazione Annua, Inflazione Cumulata e Crescita del Reddito Medio Stimato:
Concludiamo l'analisi di questa prima sessione, con un breve focus sull'impatto dell'inflazione negli anni tra il 2014 e il 2024 e parallelamente un'analisi sulla crescita del reddito medio netto (STIMATO) - per questa parentesi la mia fonte dati è stata principalmente l'ISTAT con stime riprese da EUROSTAT. Nei tre grafici presenti notiamo sia l'inflazione cumulata rispetto alla crescita del reddito; notiamo come i gap generati tra inflazione annua e reddito medio abbiano generato degli shock e infine abbiamo una comparazione sempre per mezzo di un grafico a linee tra inflazione annua e inflazione cumulata. È possibile filtrare per anno, selezionando anche più anni contemporaneamente e avere una panoramica per specifici anni. La pagina è contornata da interessanti schede che mostrano spunti interessanti circa la crescita assoluta del reddito medio dal 2014 al 2024 o la comparazione tra l'inflazione cumulata dal 2014 e la crescita del reddito percentuale (esclusivamente in rapporto tra queste due annate);
